# Oddanie projektu

Prezentacja projektu planowana jest na 7 czerwca.

Każdy zespół na prezentację będzie miał do 10 minut. Prezentacja powinna być przesłana na GitHub do katalogu Projekt/NAZWA_ZESPOLU do końca dnia 6 czerwca.
Prezentacja może być w formacie pdf / power point / html lub keynote.
Do prezentacji można dołączyć (opcjonalnie) materiały dodatkowe opisujące szerzej zastosowane rozwiązanie. 
Jest to rozwiązane zalecane w sytuacji gdy zespół zrobił wiele rzeczy i chce je pokazać ale nie da się tego zrobić dobbrze w 10 minut.

**Do oceny biorę pod uwagę zarówno prezentację jak i materiały dodatkowe.** Państwa prezentacje pomagają mi zrozumieć zaproponowane podejście, ale same punkty wystawiane są offline po zapoznaniu się z kompletem zgłoszonych materiałów.
 
*Uwaga:* 
Gdyby ktoś w ramach materiałów dodatkowych zgłaszał skrypt jupiter lub knit, to proszę zachować zdrowe proporcje kodu do opisów, nie powinno być na stronie więcej kodu niż komentarzy do wyników.

Celem tej fazy jest wyjaśnienie jak działa zaproponowany model. Wyjaśnienie to może być zaproponowane na jednym z trzech poziomów zaawansowania:

(*) opisane zostanie zachowanie całego modelu z użyciem technik globalnej analizy modelu, takich jak ważność zmiennych i/lub krzywe odpowiedzi (PDP/ALE) i/lub diagnostyka modelu.

(**) jak wyżej plus opisane zostanie zachowanie modelu na pojedynczych obserwacjach, wykorzystane będą techniki analizy lokalnej modelu takie jak Ceteris Paribus i/lub SHAP i/lub LIME i/lub Break Down.

(***) jak wyżej plus zaproponowane zostaną narzędzia wyjaśniające jednocześnie kolejność na czołowych pozycjach rankingów. Bez ograniczeń jeżeli chodzi o inwencję twórczą w jaki sposób dla poszczególnej osoby wyjaśnimy jej ranking.

Zrealizowanie trzech gwiazdek (bardzo dobry student jest w stanie bardzo dobrze zrobić trzy gwiazdki) jest wyżej punktowane niż dwóch (dobry student zrobi dobrze dwie gwiazdki) a to z kolei niż jednej (zrozumienie omawianych technik wystarczy by zrobić przyzwoicie jedną gwiazdkę). 

Osobno i w sposób zautomatyzowany oceniana będzie skuteczność zaproponowanego rozwiązania na systemie LaModa (im więcej kliknięć tym lepsze rozwiązanie).
